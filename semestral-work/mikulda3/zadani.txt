C++Man (téma Pacman)
=====================
Autor: David Mikulka

== Téma z Progtestu

Implementujte klasickou hru Pacman proti počítači (můžete naimplementovat i jiné varianty).

Hra musí splňovat následující funkcionality:

1. Dodržování základních pravidel, sbírání bonusů, míncí (teček), třešniček, teleporty, atp.
2. Je implementováno několik druhů AI duchů (fungující i zároveň - např. duchové se liší barvou, znakem).
3. Lze načítat mapy ze souboru (bludiště + pozice bonusů a duchů).
4. Konfigurovatelná obtížnost hry ze souboru (rychlost duchů, délka trvání jednotlivých módů hry, pravděpodobnost
   přidání nového bonusu do mapy, ...)
5. Škálovatelná obtížnost duchů (více strategií duchů dle obtížnost, dle různého chování)

Kde lze využít polymorfismus? (doporučené)

- Rozdělení hráčů: hráč, duch (různé druhy umělé inteligence)
- Mód hry: klasický (duchové chodí dle svých strategií), zběsilý (duchové pronásledují hráče), 
  nezranitelný (duchové jsou pomalejší, dají se zabít)
- Herní políčko: zem, stěna, bod, bonus (změna módu), třešnička (více bodů), teleport
- Uživatelské rozhraní: konzole, ncurses, SDL, OpenGL (různé varianty), ...

== Zadání hry C++Man

Hráč spustí aplikaci a zobrazí se mu hlavní menu hry. Zde může pomocí šipek a enteru vybírat z následujících možností:
- START GAME - spustí hru (defaultně lehká obtížnost, jinak podle nastavení)
- SETTINGS - hráč si zde může zvolit obtížnost hry a vybrat si mapu. Na výběr má ze tří obtížností a tří map
- QUIT GAME - aplikace se ukončí
 
  Po výběru tlačítka START GAME se spustí samotná hra. Ovládání je pomocí šipek, pomocí klávesy 'x' může uživatel
ukončit hru. Cíl je jednoduchý, a to přežít co nejvíce levelů, vyhýbat se duchům, kteří ho neustále pomocí různých 
taktik nahánějí a získat co nejvíce bodů. Aby se hráč dostal do dalšího levelu, musí posbírat všechny malé tečky na 
mapě. Každá z nich je za 10 bodů. Každý level má také specifikované objevení bonusového ovoce. To je za 100 bodů a v
každém levelu ho lze sebrat maximálně dvakrát. 
  Duchové mají 3 základní režimy pohybu - Scatter, Chase a Frightened. 
  V módu Scatter se každý duch snaží dostat do svého rohu na mapě, nejdou tedy přímo po hráči.
  V Chase módu začíná ta pravá zábava. Každý duch má naprogramovanou unikátní techniku nahánění hráče. Blinky jde 
přímo po hráči, Pinky míří na 4 pole před hráčem, Inky má za cíl nejbližší roh k hráči a Clyde se snaží dostat přímo
ke hráči, pokud je 8 a více polí od něj, v opačném případě se snaží dostat do svého rohu. Na základní mapě existuje
skryté políčko, na kterém duchové hráče nikdy nechytí, když na něj správně dojde. Tohle se děje díky tomu, že duchové
mají danou prioritu výběru zatáčky. Pokud to lze, tak zatáčí v pořadí nahoru, doleva, dolů a doprava.
  Poslední režim je Frightened. Ten nastává v případě, kdy hráč sebere 'O'. Hráč se tak stává nezranitelným a naopak
duchové jsou zranitelní a hráč je může začít nahánět pro bonusové body. První duch v jedné sekvenci je za 200 bodů, 
každý další pak za dvojnásobek předchozích bodů za ducha. Pokud je duch chycen hráčem, jeho cílem se stává políčko 
před domečkem. Až tam dojde, tak se opět vrací do jednoho z naháněcích módů.
  Módy Scatter a Chase mají dané trvání v závislosti na obtížnosti a střídají se. Po určité době jsou duchové až do 
konce levelu v módu Chase.
  Hráč má celkem 3 životy. Když ho sní duch, hráči se ubere jeden život a vrátí se na startovní pozici, duchové také 
a resetuje se čas módů hry. Mapa zůstává stejná, tak jak byla předtím. Pokud hráč ztrátí všechny životy, hra končí.

Uživatelské rozhraní:
- Mapa a neprůchozí objekty jsou modrou barvou a mají symbol '#'.
- C++Man je na mapě zobrazen jako žluté 'C' a sbírá body, označené jako '.', a bonusy, označené jako 'O' a '*'. 
- Duchové jsou na mapě zobrazeni jako 'M' a liší se barvami podle druhu.
- Skóré je umístěno v pravém horním rohu.
- Životy jsou v levém horním rohu. 

Program volá všechny své třídy z hlavního souboru main.cpp. Hlavní třídou je CApplication, která se stará o běh 
celé aplikace a volá další třídy podle potřeby. 

== Polymorfismus

Polymorfismus ve svém programu využívám u třídy CGhost. Ta má potomky CBlinky, CPinky, CInky a CClyde, tedy všechny
čtyři duchy. Rodičovská třída má několik metod, které přímo používají její potomci a dvě metody, které jsou virtuální
a jsou implementovány unikátně u každého potomka. Virtuální metody jsou Scatter a Chase a to z toho důvodu, že každý
duch má kompletně unikátní způsob nahánění hráče v režimu Chase. Režim Scatter se pak liší pouze v tom, do jakého 
rohu duch míří. Rodič CGhost má pak spustu metod, které používají všichni duchové v různých fázích hry. 
Nejdůležitější metoda je Move. Tu jednotliví duchové volají v případě, že už je nějakým způsobem známo nebo 
vypočítáno cílové pole. Metoda Move pak zajistí správný pohyb podle pravidel výběru zatáček, které jsem již zmínil 
nahoře a samozřejmě podle toho, kam duch může a kam nemůže jít. Duchové můžou stejně jako hráč používat teleporty a
stejně jako hráč nemůžou chodit skrz stěny. Další metodou pro pohyb je Frightened, která je opět implementována v 
rodičovské tříde CGhost a duchové jí dle potřeby volají. V této metodě duchové utíkají od hráče pomocí algoritmu, 
který na každé zatáčce vybere náhodný směr.